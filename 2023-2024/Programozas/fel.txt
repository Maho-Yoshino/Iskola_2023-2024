1. Feladat
Írj egy programot, amely 5 darab véletlenszámot generál [1;7] intervallumon, és ezeket eltárolja egy listában. Kérjen be a felhasználótól egy számot, és vizsgálja meg, hogy ez előfordul-e a listában! Az eredményről tájékoztassa a felhasználót, és írja ki a lista elemeit a képernyőre!

2. Feladat
A program tároljon el egy szót egy változóban, majd írja ki egymás alá a szóban található betűket.
Próbáld ki!

3. Feladat
A program tároljon el egy szót egy változóban. A felhasználó adjon meg egy betűt, amiről a program döntse el, hogy előfordul-e a szóban! Az eredményről tájékoztassa a felhasználót, és írja ki a tárolt szót is!

4. Feladat
Fejlesszük tovább a 3. programot úgy, hogy a felhasználónak többször is legyen lehetősége újabb tippet megadnia. A bekérés addig folytatódjon, amíg a felhasználó nem ad meg betűt, csupán egy ENTER-t üt!

Igyekezz minél felhasználóbarátabbá tenni a programot! A programnak lehetnek egyéb hasznos funkciói, például gyűjtheti és kiírhatja a jó és a rossz tippeket (betűket).

5. Feladat
Fejlesszük tovább a 4. programot úgy, hogy a program egy listában tároljon öt darab szót, és abból véletlenszerűen válasszon egyet, aminek kapcsán a felhasználó megpróbálja kitalálni a betűit.

6.  Feladat
Torpedó játék egyszerűsített változata. A játéktér legyen egy 3x3-as négyzetalakú rács, amiben az oszlopokat betűk (A, B, C), a sorokat számok (1, 2, 3) jelölik. A program helyezzen el egy darab egy egység kiterjedésű hajót a játéktérben véletlenszerűen (Pl: B2). A játékos próbálja meg kitalálni a hajó pozícióját újabb és újabb tippek megadásával. A játék végén a program azt is írja ki a képernyőre, hogy hány próbálkozásból tudta a játékos kitalálni a pozíciót!

7. Feladat
A program kérjen be egy szöveget!

Határozza meg és írja ki a képernyőre, hogy
- az adott szövegben volt-e,
- ha igen akkor hány darab,
- és hányadik helyen / helyeken (a legelső hely az egyes számú)
”a”, ”e”, ”i” , ”o” vagy ”u” magánhangzó!

Mindegyik magánhangzóra külön-külön adja meg az információkat!
